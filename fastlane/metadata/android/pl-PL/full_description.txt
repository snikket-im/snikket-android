Łatwy w użyciu, godny zaufania, przyjazny dla baterii. Wbudowane wsparcie dla obrazków, rozmów grupowych i szyfrowania od nadawcy do odbiorcy.

Zasady projektu:

* ma być tak ładny i prosty w użyciu jak to możliwe bez uszczerbku na bezpieczeństwie lub prywatności;
* używa istniejących, dobrze znanych protokołów;
* nie wymaga Konta Google ani, w szczególności, Google Cloud Messaging (GCM);
* wymaga tylko naprawdę koniecznych uprawnień.

Funkcjonalność:

* szyfrowanie od nadawcy do odbiorcy (E2EE) z użyciem <a href="http://conversations.im/omemo/">OMEMO</a> lub <a href="http://openpgp.org/about/">OpenPGP</a>;
* wysyłanie i odbieranie obrazków;
* szyfrowane rozmowy głosowe i wideo;
* intuicyjny interfejs użytkownika, zgodny z wytycznymi Android Design;
* obrazki/awatary dla Twoich kontaktów;
* synchronizacja z klientem desktopowym;
* konferencje (z obsługą zakładek);
* integracja z książką adresową;
* wiele kont, zintegrowana skrzynka odbiorcza;
* bardzo ograniczony wpływ na zużycie baterii.

Conversations bardzo ułatwia rejestrację konta na darmowym serwerze conversations.im, jednak będzie działać również z każdym innym serwerem XMPP. Wiele serwerów jest uruchamianych przez wolontariuszy i są dostępne bez opłat.

Funkcjonalność XMPP:

Conversations działa z każdym dostępnym serwerem XMPP, jednak XMPP to rozszerzalny protokół. Rozszerzenia są ustandaryzowane w tak zwanych XEP. Conversations obsługuje sporo z nich, dzięki czemu można go przyjemniej używać. Jest jednak możliwość, że Twój obecny serwer nie obsługuje tych rozszerzeń. Aby wyciągnąć jak najwięcej z Conversations rozważ przeniesienie się na taki serwer, który je obsługuje, lub — jeszcze lepiej — uruchom własny serwer dla Ciebie i Twoich przyjaciół.

Obecnie są obsługiwane następujące rozszerzenia:

* XEP-0065: SOCKS5 Bytestreams (lub mod_proxy65). Będzie używany do przesyłania plików jeżeli obie strony znajdują się za zaporą (NAT);
* XEP-0163: Personal Eventing Protocol dla awatarów;
* XEP-0191: Blocking Command umożliwia ochronę przed spamerami lub blokowanie bez usuwanie ich z rostera;
* XEP-0198: Stream Management pozwala na przetrwanie krótkich braków połączenia z siecią oraz zmian używanego połączenia TCP;
* XEP-0280: Message Carbons automatycznie synchronizuje wysyłane wiadomości z klientem desktopowym i w ten sposób pozwala na proste używanie zarówno klienta mobilnego, jak i desktopowego, w jednej konwersacji;
* XEP-0237: Roster Versioning, dzięki któremu można ograniczyć używanie sieci na słabych połączeniach komórkowych;
* XEP-0313: Message Archive Management synchronizuje historię wiadomości z serwerem. Bądź na bieżąco z wiadomości wysłanymi gdy Conversations był rozłączony;
* XEP-0352: Client State Indication informuje serwer o tym, czy Conversations działa w tle. Pozwala to na oszczędzanie łącza przez wstrzymywanie mniej ważnych komunikatów;
* XEP-0363: HTTP File Upload umożliwia udostępnianie plików w konferencjach oraz rozłączonym kontaktom. Wymaga dodatkowego komponentu na Twoim serwerze.
