Надійний, простий у використанні, ощадливо витрачає заряд акумулятора. Має вбудовану підтримку зображень, групових чатів і наскрізного шифрування.

Принципи проектування:

* Бути максимально красивим та простим у використанні, не жертвуючи безпекою чи конфіденційністю
* Покладатися на існуючі, добре встановлені протоколи
* Не вимагати облікового запису Google, зокрема Google Cloud Messaging (GCM)
* Вимагати якомога менше дозволів

Функції:

* Наскрізне шифрування (від відправника до одержувача) за допомогою <a href="http://conversations.im/omemo/">OMEMO</a> або <a href="http://openpgp.org/about/">OpenPGP</a>
* Надсилання та отримання зображень
* Зашифровані голосові та відеодзвінки (DTLS-SRTP)
* Інтуїтивно зрозумілий інтерфейс користувача, який відповідає вказівкам Android Design
* Зображення / Аватари для Ваших контактів
* Синхронізація з настільним клієнтом
* Конференції (з підтримкою закладок)
* Інтеграція адресної книги
* Кілька облікових записів / єдина папка вхідних
* Дуже низький вплив на термін служби акумулятора

Conversations дозволяє легко створити обліковий запис на безкоштовному сервері conversations.im. Однак Conversations працюватиме також із будь-яким іншим XMPP-сервером. Чимало серверів XMPP обслуговуються волонтерами і є безкоштовними.

Функції XMPP:

Conversations працює з будь-яким сервером XMPP. Проте XMPP — розширюваний протокол. Розширення також стандартизовані в так званих XEP. Conversations підтримує кілька з них, щоб покращити загальний досвід користування. Може виявитися, що Ваш поточний сервер XMPP не підтримує цих розширень. Тому, щоб отримати максимум від Conversations, розгляньте перехід на XMPP-сервер з підтримкою цих розширень або — ще краще — запускайте власний сервер XMPP для себе і своїх друзів.

На даний час підтримуються такі XEP:

* XEP-0065: SOCKS5 Bytestreams (або mod_proxy65). Використовується для передачі файлів, якщо обидві сторони знаходяться за брандмауером (NAT).
* XEP-0163: персональний протокол подій для аватарів
* XEP-0191: команда блокування дозволяє Вам заносити спамерів у чорний список або блокувати контакти, не видаляючи їх зі свого списку.
* XEP-0198: керування потоками дозволяє XMPP витримувати невеликі перебої в мережі та зміни основного TCP-з'єднання.
* XEP-0280: Message Carbons, який автоматично синхронізує повідомлення, які Ви надсилаєте, на настільний клієнт і, таким чином, дозволяє плавно переключатися з мобільного клієнта на клієнт для настільного ПК і назад протягом однієї розмови.
* XEP-0237: версія списку в основному для економії пропускної здатності при поганих мобільних з'єднаннях
* XEP-0313: керування архівом повідомлень синхронізує історію повідомлень із сервером. Дізнавайтеся про повідомлення, надіслані, поки Conversations був офлайн.
* XEP-0352: індикація стану клієнта повідомляє серверу, чи працює Conversations у фоновому режимі. Дозволяє серверу заощаджувати пропускну здатність, утримуючи неважливі пакети.
* XEP-0363: завантаження файлів HTTP дозволяє обмінюватися файлами на конференціях і з офлайн-контактами. Потрібен додатковий компонент на Вашому сервері.
